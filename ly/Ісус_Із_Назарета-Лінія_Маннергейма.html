<!DOCTYPE html>
	<html>
	<head>
	  <title>Lyrics: Ісус Із Назарета</title>
	  <style>
		body {
			background-color: #fff;
			color: #000;
		}
	
		body.dark {
			background-color: rgb(0, 0, 0);
			color: #fff;
		}
	 </style>
	</head>
	<body>
	  <div style="text-align: center">
		<h1>Ісус Із Назарета</h1>
		<h3>Лінія Маннергейма</h3>
		<button onclick="toggleTheme()">Change Theme</button>
	  </div>
	  
	  <hr>
	  
	  <div style="white-space: pre-line; text-align: center;">
		<h2>Lyrics</h2>
		<p>
		  Чорна, ламана, панельна квартира
Дитинство, як місце рукопашного бою
Я виріс не знаючи, що таке віра
Я просто виріс, щоби стати собою

Ісус мене любить із моїми боргами
Він бачить усі мої набрані кредити
Друзі, що зростаючи, ставали ворогами
Янголи, з яких виростали бандити

Кожного можна запідозрити у вбивстві
Кожен за життя пройшов прокуратуру
Діти, яких не хрестили в дитинстві
Качають нафту, як мускулатуру

Це ось наші великі родини
Це ось жінки, за яких ми помирали
Це ось гарячеє повітря Батьківщини
В якому так легко співаються хорали

Труп уві сні - погана прикмета
За мене заступиться Ісус із Назарета
Чистять зброю на робочу нараду
Білі апостоли східного обряду

Гасне на вітрі остання сигарета
Наколотий на серці Ісус із Назарета
Мене відспівають, коли помру я
В церкві, яку я сам і побудую

Працюй, працюй, на самого себе
Бізнес об'єднує моря, наче церква
Світиться високо сонце березневе
Грішна душа, ніби рибна консерва

Радість кожному твоєму фанату
Сприймати втрату, ніби отруту
Стійкі чоловіки викачують нафту
З темного твердого українського ґрунту

Я добре засвоїв твої порядки
Матір Божа бандитських приходів
Це я, приречений збирати податки
З газових вишок і нафтових заводів

Це я контролюю невидимі потоки
Це я обвалюю валютні ринки
Липневого сіону панельні блоки
Люди, мов знаки з господньої сторінки

Труп уві сні - погана прикмета
За мене заступиться Ісус із Назарета
Чистять зброю на робочу нараду
Білі апостоли східного обряду

Гасне на вітрі остання сигарета
Наколотий на серці Ісус із Назарета
Мене відспівають, коли помру я
У церкві яку я сам і побудую

Коли мене торкнеться пальцями старість
Коли в головах мені стане утома
Найбільшою радістю залишиться радість
Лежати у церкві, ніби удома

Про мене співатимуть церковні хори
Кожному убивці воздасться по вірі
Хай буде Ісус на іконі суворий
Такий, як на моїй пошрамованій шкірі

Хай лишиться зі мною в цю останню годину
Хай сонце засвітить мої мертві зіниці
Я мало розумів цю печальну країну
Але будував супермаркети й каплиці

Моїх партнерів надійні спини
Моїх підлеглих мобільні телефони
Мертвий бізнес нової України
Бийте за мною, недільні дзвони

На кожному оці срібна монета
Співає на розп'ятті Ісус із Назарета
Співає псалми про себе самого
Нічого дивного, нічого нового

Смерть конкурента вічна естафета
Синя татуха Ісус із Назарета
Розстріляні демони чорного налу
Лежать по церквах, що самі набудували

На кожному оці срібна монета
Співає на розп'ятті Ісус із Назарета
Співає псалми про себе самого
Нічого дивного, нічого нового

Спалена контора - весела естафета
Синя татуха Ісус із Назарета
Розстріляні правидники чорного налу
Лежать по церквах, що самі набудували
		</p>
	  </div>
	  
	  <div style="text-align: center">
		<a href="https://t.me/spotdlrobot">
			<p>Generated by @spotdlrobot</p>
		</a>
	  </div>

	  <script>
		function toggleTheme() {
			document.body.classList.toggle("dark");
		 }
	  </script>
	</body>
	</html>